 1\. Cos’è Conti a 4 Zampe
=========================

_Conti a 4 Zampe_ è un eurogame di gestione economica e pianificazione a medio termine ambientato nel mondo dell’allevamento canino.

Ogni giocatore gestisce un canile composto da diverse razze di cani, cercando di far crescere il proprio allevamento senza perdere il controllo dei costi. Il cuore del gioco è una tensione costante tra crescita e sostenibilità: più cani significano più rendita e più punti, ma anche più upkeep da pagare e un rischio crescente di Debito.

Durante la partita i giocatori acquisiscono nuove Carte Razza, fanno crescere i propri cani, li addestrano, li vendono quando necessario e pianificano con attenzione il momento giusto per espandersi o rallentare. Le Carte Razza introducono eccezioni e specializzazioni che modificano le regole di base, permettendo di costruire motori economici diversi a seconda delle scelte effettuate.

_Conti a 4 Zampe_ è un gioco teso ma non punitivo: gli errori sono recuperabili, ma ogni decisione ha conseguenze nel tempo. Vince chi riesce a costruire l’allevamento più efficiente e stabile entro la fine della partita.

![Forma1](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

2\. Obiettivo del gioco e Punti Vittoria
========================================

L’obiettivo del gioco è ottenere il maggior numero di **Punti Vittoria (PV)** al termine della partita.

I Punti Vittoria si ottengono da: - **Cani adulti** presenti nel proprio canile a fine partita; - **Carte Razza**, che forniscono un valore base o un valore maggiore se risultano addestrate; - **Effetti di alcune Carte Razza** che assegnano punti aggiuntivi; - **Obiettivi Comuni**, verificati esclusivamente a fine partita.

Durante la partita i giocatori guadagnano principalmente **doin**, la valuta del gioco, utilizzata per sostenere i costi di gestione, acquistare nuove razze e affrontare l’addestramento. I doin non valgono punti a fine partita: servono solo come mezzo per costruire un allevamento in grado di produrre PV.

La partita termina quando si verifica una delle condizioni di fine partita. Si completa la Giornata in corso e si procede quindi al calcolo finale dei Punti Vittoria.

![Forma2](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

3\. Componenti e panoramica del canile
======================================

### Carte Razza

Le **Carte Razza** rappresentano le diverse razze di cani allevabili. Ogni Carta Razza indica: - il costo di acquisizione; - la rendita prodotta dai suoi cani adulti; - i Punti Vittoria base e quelli ottenibili dopo l’addestramento; - la taglia della razza (piccola, media o grande); - eventuali abilità speciali.

Le Carte Razza entrano in gioco vuote e vengono popolate successivamente secondo le regole del gioco.  
  
  

![Forma3](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Plancia giocatore

Ogni giocatore dispone di una **plancia canile** composta da tre righe di slot. Le righe rappresentano aree diverse del canile e impongono vincoli di posizionamento e addestramento alle Carte Razza.

La plancia include inoltre: - una zona per i doin; - una zona per i segnalini Debito; - un indicatore di stato **OPEN / CLOSED**, che mostra se il giocatore può ancora svolgere azioni nella Giornata in corso.

![Forma4](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### I cani

I cani sono rappresentati da meeple e indicano quantità, non individui specifici. Esistono tre tipologie di cani:

*   **Cani adulti**: costituiscono la base dell’allevamento. Producono rendita e contribuiscono al punteggio finale.
    
*   **Cani adulti addestrati**: sono cani adulti che hanno completato un addestramento. Rappresentano risorse più preziose e influenzano lo stato di addestramento della Carta Razza su cui si trovano.
    
*   **Cuccioli**: nascono dagli accoppiamenti. Non producono rendita e non forniscono Punti Vittoria finché non vengono venduti o fatti crescere.
    

Ogni cane deve sempre essere associato a una Carta Razza. Tutti i cani comportano costi di gestione, salvo eccezioni indicate sulle carte.

**![Forma 1](Conti%20A%204%20Zampe%20%E2%80%93%20Regolamento_html_4fa27d0c193a772c.gif)**

### **Capienza della carta razza**

Ogni Carta Razza può ospitare un numero massimo di **cani adulti** determinato dalla **taglia della razza**, come indicato di seguito.  
La **capienza massima viene verificata a fine Giornata**. Eventuali cani in eccesso devonoe essere venduti

I **cuccioli** non occupano slot e non vengono conteggiati ai fini della capienza.Taglia Grande: massimo 3 cani adulti  
Taglia Media : massimo 4 cani adulti  
Taglia Piccola: massimo 5 cani adulti

**ECCEZZIONE**:  
Come indicato nel **Capitolo 8.3**, **il primo cane adulto addestrato** presente su una Carta Razza **non viene conteggiato** ai fini dell’occupazione della capienza.

  
  
  

![Forma5](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

4\. Setup iniziale
==================

Prima di iniziare la partita, prepara il gioco seguendo questi passaggi in ordine. Un setup corretto è importante per garantire un avvio equilibrato e una prima Giornata fluida.

### Preparazione delle Carte Razza

Mescola il mazzo delle **Carte Razza** e posizionalo coperto al centro del tavolo.

Scopri le prime **5 Carte Razza** dal mazzo e disponile scoperte a formare il **mercato comune**.

![Forma6](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Preparazione degli Obiettivi Comuni

Mescola il mazzo delle **Carte Obiettivo Comune**.

Pesca **3 Carte Obiettivo Comune** e disponile scoperte al centro del tavolo, vicino al mercato delle Carte Razza.

Questi obiettivi saranno validi per **tutta la partita** e verranno verificati esclusivamente a fine partita.

![Forma7](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Mano iniziale dei giocatori

Ogni giocatore pesca **3 Carte Razza** dal mazzo e le tiene in mano.

A partire dal giocatore che sarà il **Primo Giocatore** e procedendo in senso orario, ogni giocatore: - sceglie **1 Carta Razza** dal mercato comune; - la aggiunge alla propria mano; - il mercato comune viene immediatamente rimpiazzato con una nuova Carta Razza scoperta.

Al termine di questa fase, ogni giocatore avrà **4 Carte Razza in mano**.

![Forma8](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Assegnazione delle risorse iniziali

Ogni giocatore riceve: - **25 doin**; - **1 plancia giocatore**; - tutti i segnalini necessari (cani adulti, cuccioli, Debiti e indicatori di stato).

Tutte le plance iniziano senza Carte Razza in gioco.

![Forma9](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Preparazione delle Carte Evento Giornata

Mescola il mazzo delle **Carte Evento Giornata**.

Per una partita standard, pesca casualmente **15 Carte Evento** e forma un mazzo coperto.

La **prima Giornata** si svolge sempre **senza alcuna Carta Evento attiva**.

Scopri la prima Carta Evento del mazzo: essa diventerà attiva **all’inizio della Giornata 2**.

![Forma10](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Determinazione del Primo Giocatore

Determina casualmente il **Primo Giocatore** e consegnagli il relativo segnalino.

Il segnalino Primo Giocatore passerà al giocatore alla sua sinistra all’inizio di ogni nuova Giornata.

![Forma11](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Accelerazione iniziale (variante consigliata)

Per le prime partite è consigliato utilizzare la variante **Accelerazione iniziale**, che permette di entrare più rapidamente nel vivo del gioco.

Dopo aver completato la mano iniziale da 4 Carte Razza, ogni giocatore sceglie **una sola** delle seguenti opzioni: - giocare gratuitamente **1 Carta Razza** dalla propria mano con costo di acquisizione pari o inferiore a 5, rispettando i normali vincoli di posizionamento; - se non possiede alcuna Carta Razza con costo pari o inferiore a 5, non gioca alcuna carta gratuita e guadagna invece **5 doin**.

Una Carta Razza giocata in questo modo entra in gioco vuota e riceverà i **2 cani adulti gratuiti** all’inizio della Giornata 1, come da regole standard.

Questa variante è facoltativa e può essere rimossa in partite con giocatori esperti o quando si desidera una crescita iniziale più lenta.

![Forma12](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

5\. La struttura di una Giornata
================================

La partita di _Conti a 4 Zampe_ è suddivisa in **Giornate**. Ogni Giornata rappresenta un ciclo completo di gestione del canile, durante il quale i giocatori incassano rendite, fanno crescere i cani, pianificano azioni e affrontano i costi di mantenimento.

Ogni Giornata segue sempre la stessa struttura generale: 1. una **fase di inizio Giornata**, comune a tutti i giocatori; 2. una **fase di turni giocatore**, scandita da azioni e passaggi; 3. una **fase di fine Giornata**, in cui si risolvono gli effetti di chiusura.

In questo capitolo viene spiegato il flusso completo di una Giornata. I dettagli delle singole azioni verranno approfonditi nei capitoli successivi.

![Forma13](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Inizio della Giornata

All’inizio di ogni nuova Giornata, prima che qualsiasi giocatore svolga il proprio turno, si risolvono **tutte le fasi di inizio Giornata**, sempre nello stesso ordine.

1.  **Produzione della rendita**  
    Ogni **cane adulto** produce **+1 doin**.  
    Ogni **cane adulto addestrato** produce **+2 doin**.  
    Non producono rendita: cuccioli, cani in accoppiamento e cani in addestramento.
    
2.  **Popolamento delle Carte Razza vuote**  
    Ogni Carta Razza attiva che si trova in gioco ed è ancora vuota riceve **2 cani adulti gratuiti**.
    
3.  **Gestione dei cuccioli maturi (Giornata N+2)**  
    Per ogni cucciolo che ha completato una Giornata intera (nato in Giornata N ed arrivato all’inizio di Giornata N+2),
    

*   vendere il cucciolo;
    
*   trasformarlo in cane adulto.
    

4.  **Risoluzione degli accoppiamenti**  
    Per ogni accoppiamento dichiarato alla fine della Giornata precedente: il giocatore deve risolvere la nascita in modo aleatorio prima di qualsiasi scelta.
    

Il giocatore tira un dado a sei facce:

1.  con un risultato equivalente a **1** (zero zampe), **non nasce alcun cucciolo**;
    
2.  con un risultato equivalente a **2–5** (una zampa), **nasce 1 cucciolo**;
    
3.  con un risultato equivalente a **6** (due zampe), **nascono 2 cuccioli**.  
      
      
    

I cuccioli nati vengono immediatamente posizionati sulla Carta Razza.

5.  **Risoluzione dell’addestramento**  
    Per ogni Carta Razza che ha un cane in addestramento, il cane diventa **cane adulto addestrato** e torna sulla Carta Razza.  
    Una Carta Razza che ospita almeno un cane adulto addestrato è considerata **in upgrade**.
    
6.  **Effetti “a inizio Giornata”**  
    Si risolvono tutti gli effetti che indicano esplicitamente “all’inizio della Giornata”, inclusi quelli delle Carte Razza.
    
7.  **Preparazione dei giocatori**  
    Tutti i giocatori riportano il proprio indicatore di stato su **OPEN**.  
    Il segnalino **Primo Giocatore** passa al giocatore alla sinistra del precedente Primo Giocatore.
    
8.  **Pesca dal mercato comune**  
    A partire dal Primo Giocatore e procedendo in senso orario, ogni giocatore sceglie **1 Carta Razza** dal mercato comune. Il mercato viene immediatamente rimpiazzato.
    

Al termine di queste fasi, inizia la fase dei turni giocatore.

![Forma14](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### OPEN e CLOSED

Durante una Giornata ogni giocatore si trova in uno dei due stati possibili:

*   **OPEN**: il giocatore può svolgere normalmente il proprio turno quando tocca a lui;
    
*   **CLOSED**: il giocatore non può più svolgere azioni fino alla Giornata successiva.
    

Tutti i giocatori iniziano ogni Giornata in stato **OPEN**.

Un giocatore diventa **CLOSED** quando: - sceglie volontariamente di **passare**; - utilizza l’effetto di alcune azioni o Carte Razza che indicano esplicitamente che il giocatore diventa CLOSED (ad esempio pescare una Carta Razza in sostituzione di una vendita di valore elevato).

Diventare CLOSED contribuisce al raggiungimento della soglia di passaggi che determina la chiusura della Giornata.

![Forma15](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Passaggi e chiusura della Giornata

La Giornata entra in fase di chiusura quando viene raggiunta una determinata **soglia di passaggi**, che dipende dal numero di giocatori: - **2 giocatori**: 1 passaggio; - **3–4 giocatori**: 2 passaggi; - **5 giocatori**: 3 passaggi.

Un _passaggio_ si verifica ogni volta che un giocatore sceglie di passare e diventa **CLOSED**.

Quando la soglia di passaggi viene raggiunta: - la Giornata entra in chiusura; - ogni giocatore che si trova ancora in stato **OPEN** svolge **un solo ultimo turno**, indipendentemente dall’ordine di turno; - al termine di questi turni finali, la Giornata termina immediatamente.

Questa struttura crea una tensione costante tra il continuare ad agire e il fermarsi al momento giusto.

![Forma16](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Fine della Giornata

Dopo la conclusione dell’ultimo turno, si risolvono le fasi di **fine Giornata**. In questa fase non si svolgono più azioni volontarie.

1.  **Dichiarazione degli accoppiamenti**  
    Ogni giocatore può dichiarare accoppiamenti sulle proprie Carte Razza, rispettando i limiti previsti.
    
2.  **Pagamento dell’upkeep**  
    Ogni giocatore paga i costi di mantenimento per tutti i propri cani.
    
3.  **Gestione dei Debiti**  
    Se un giocatore non riesce a pagare interamente l’upkeep, riceve segnalini Debito secondo le regole.
    

I dettagli di queste procedure saranno approfonditi nei capitoli successivi.

![Forma17](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

6\. Il tuo turno: cosa puoi fare
================================

Durante la fase dei turni giocatore, i giocatori agiscono uno alla volta seguendo l’ordine di turno, finché la Giornata non entra in fase di chiusura.

Nel proprio turno, un giocatore deve scegliere **una sola** delle seguenti opzioni: - svolgere **1 azione principale**; - svolgere **2 azioni secondarie**; - **passare**.

Una volta effettuata la scelta ed eseguite le azioni consentite, il turno termina e si passa al giocatore successivo ancora in stato **OPEN**.

![Forma18](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Azioni principali (elenco)

Le **azioni principali** rappresentano le decisioni più incisive del turno. Quando un giocatore sceglie di svolgere un’azione principale, ne esegue **una sola** tra le seguenti:

*   **Giocare una Carta Razza** dalla propria mano;
    
*   **Vendere uno o più cani** dal proprio canile.
    

Quando un giocatore vende uno o più cani, se il valore totale della vendita è pari o superiore a **5 doin**, può scegliere **in alternativa** di: - rinunciare a ricevere **5 doin**; - pescare **1 Carta Razza** dal mazzo.

Se un giocatore sceglie questa opzione alternativa, **diventa immediatamente CLOSED** al termine dell’azione.

I dettagli di ciascuna azione principale sono spiegati nel capitolo successivo.

![Forma19](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Azioni secondarie (elenco)

Le **azioni secondarie** sono operazioni di gestione e supporto. Quando un giocatore sceglie questa opzione, può svolgere **fino a due azioni secondarie** (diverse o uguali). È possibile svolgerne **anche una sola**, rinunciando alla seconda.

Le azioni secondarie disponibili sono:

*   **Acquistare una mini-plancia Addestramento**;
    
*   **Mandare un cane in addestramento** (pagando 2 doin);
    
*   **Spostare una mini-plancia Addestramento vuota**;
    
*   **Pagare 1 segnalino Debito**.
    

I dettagli di ciascuna azione secondaria sono spiegati nel capitolo successivo.

![Forma20](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Passare

In alternativa allo svolgere azioni, un giocatore può scegliere di **passare**.

Quando un giocatore passa: - il suo indicatore di stato viene girato su **CLOSED**; - non può più svolgere azioni per il resto della Giornata; - contribuisce al raggiungimento della soglia di passaggi che determina la chiusura della Giornata.

Passare è una scelta strategica: consente di fermarsi per evitare ulteriori costi o rischi, ma può accelerare la fine della Giornata anche per gli altri giocatori.

![Forma21](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Note importanti sul turno

*   Un giocatore **non può combinare** azioni principali e secondarie nello stesso turno.
    
*   Le azioni secondarie scelte devono essere risolte prima di terminare il turno; se ne viene svolta una sola, il turno termina dopo la sua risoluzione.
    
*   Se un giocatore non può o non vuole svolgere alcuna azione utile, può sempre scegliere di passare.
    

![Forma22](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

7\. Le azioni nel dettaglio
===========================

Questo capitolo descrive in modo completo e definitivo tutte le **azioni disponibili** per i giocatori durante la fase dei turni.

Ogni azione va risolta interamente prima di passare al giocatore successivo. Salvo diversa indicazione, le azioni possono essere svolte solo quando il giocatore è in stato **OPEN**.

![Forma23](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 7.1 Giocare una Carta Razza (azione principale)

Giocare una Carta Razza rappresenta l’espansione del proprio canile.

Per giocare una Carta Razza, il giocatore: - sceglie una Carta Razza dalla propria mano; - paga il **costo di acquisizione** indicato sulla carta; - la posiziona in uno slot libero della propria plancia, rispettando: - i vincoli di **taglia** della riga; - l’eventuale disponibilità di slot addestrabili.

Una Carta Razza entra sempre in gioco **vuota**.

Se una Carta Razza viene giocata durante una Giornata, essa riceverà **2 cani adulti gratuiti** all’inizio della **Giornata successiva**, durante la fase di popolamento delle Carte Razza vuote.

Non è mai possibile giocare una Carta Razza in uno slot occupato o su una Carta Razza collassata.

![Forma24](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 7.2 Vendere cani (azione principale)

Vendere cani rappresenta la liquidazione di parte del proprio allevamento per ottenere risorse immediate.

Quando un giocatore sceglie questa azione: - può vendere **uno o più cani**, provenienti da **una o più Carte Razza**; - può vendere **cani adulti**, **cuccioli maturi** (Giornata N+2) e **cani adulti addestrati**, salvo divieti indicati sulle Carte Razza.

#### Valore di vendita

*   **Cane adulto**: fornisce doin pari al **costo di acquisizione** della Carta Razza;
    
*   **Cucciolo maturo**: fornisce **+3 doin** rispetto al valore di un cane adulto della stessa Carta Razza;
    
*   **Cane adulto addestrato**: fornisce **il doppio** del valore di un cane adulto.
    

I doin ottenuti vengono aggiunti immediatamente alla riserva del giocatore.

#### Vendita e pesca di Carte Razza

Se il **valore totale** di una vendita è pari o superiore a **5 doin**, il giocatore può scegliere **in alternativa** di **pescare 1 Carta Razza dal mazzo e aggiungerla alla propria mano, rinunciando a ricevere 5 doin**.

Se il giocatore sceglie questa opzione alternativa, **diventa immediatamente CLOSED** al termine dell’azione.

Questa scelta è facoltativa e può essere effettuata **una sola volta per azione di vendita**.

![Forma25](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 7.3 Acquistare una mini-plancia Addestramento (azione secondaria)

Le mini-plance Addestramento permettono di addestrare i cani.

Per acquistare una mini-plancia Addestramento, il giocatore: - paga **5 doin**; - prende una mini-plancia Addestramento disponibile; - la posiziona su **due Carte Razza adiacenti**, appartenenti alla stessa coppia grafica, rispettando le regole della plancia.

Ogni mini-plancia Addestramento: - possiede **2 slot di addestramento**; - **non può essere spostata** se contiene uno o più cani.

![Forma26](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 7.4 Mandare un cane in addestramento (azione secondaria)

Mandare un cane in addestramento permette di ottenere un cane adulto addestrato.

Per svolgere questa azione, il giocatore: - paga **2 doin**; - sceglie **1 cane adulto** da una Carta Razza addestrabile; - lo sposta **sullo slot di addestramento immediatamente sopra la Carta Razza di origine**.

Requisiti: - la Carta Razza deve avere **almeno 3 cani adulti** al momento dell’azione, salvo eccezioni indicate sulla carta; - deve essere disponibile lo slot di addestramento corrispondente.

Un cane in addestramento: - **non produce rendita**; - **paga upkeep**; - non può essere venduto né utilizzato per accoppiamenti.

All’inizio della Giornata successiva, durante la fase di risoluzione dell’addestramento, il cane diventa **cane adulto addestrato** e torna sulla Carta Razza di origine.

Una Carta Razza che ospita almeno un cane adulto addestrato è considerata **in upgrade**.

![Forma27](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 7.5 Spostare una mini-plancia Addestramento vuota (azione secondaria)

Un giocatore può spostare una mini-plancia Addestramento **solo se è completamente vuota**.

![Forma28](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 7.6 Pagare Debiti (azione secondaria)

Quando un giocatore sceglie questa azione secondaria: - paga **2 doin per ogni segnalino Debito** che desidera rimuovere; - rimuove **uno o più segnalini Debito** dalla propria plancia.

![Forma29](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### Riepilogo rapido

*   Le **azioni principali** consentono di espandere o liquidare il canile.
    
*   Le **azioni secondarie** consentono di gestire, ottimizzare e stabilizzare l’allevamento.
    
*   Il **passaggio** rimane sempre un’opzione valida quando il giocatore non desidera o non può agire.
    

8\. Accoppiamenti, cuccioli e addestramento
===========================================

Questo capitolo descrive i sottosistemi legati alla crescita del canile, che vengono risolti in momenti specifici della Giornata.

![Forma30](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 8.1 Accoppiamenti

Alla **fine di ogni Giornata**, ogni giocatore può dichiarare accoppiamenti sulle proprie Carte Razza.

Per dichiarare un accoppiamento: - la Carta Razza deve ospitare **almeno 2 cani adulti**; - i due cani adulti vengono spostati nella zona di accoppiamento della carta; - una Carta Razza può ospitare **un solo accoppiamento per Giornata**, salvo eccezioni indicate sulla carta.

I cani in accoppiamento: - **non producono rendita**; - **pagano upkeep**; - non possono essere venduti, addestrati o utilizzati per altri effetti.

Gli accoppiamenti dichiarati vengono risolti **all’inizio della Giornata successiva**.

![Forma31](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 8.2 Nascita dei cuccioli e crescita

All’inizio della Giornata successiva alla dichiarazione di un accoppiamento, la nascita dei cuccioli viene risolta in modo **aleatorio**.

Per ogni accoppiamento, il giocatore tira un dado a sei facce: - con un risultato di **1**, **non nasce alcun cucciolo**; - con un risultato di **2–5**, **nasce 1 cucciolo**; - con un risultato di **6**, **nascono 2 cuccioli**.

I cuccioli nati vengono immediatamente posizionati sulla Carta Razza.

I cuccioli: - **non producono rendita**; - **pagano upkeep**; - non forniscono Punti Vittoria.

All’inizio della **seconda Giornata successiva** alla nascita (Giornata N+2), il cucciolo diventa **maturo** e il giocatore deve obbligatoriamente scegliere se: - vendere il cucciolo; - trasformarlo in **cane adulto**.

![Forma32](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 8.3 Addestramento e stato di upgrade

L’addestramento consente di trasformare un **cane adulto** in un **cane adulto addestrato**.

Un cane può essere addestrato **solo se** la sua Carta Razza è equipaggiata con una **mini-plancia Addestramento** e se **il corrispondente slot di addestramento è libero**.

Quando un cane viene mandato in addestramento, esso viene spostato **sullo slot di addestramento immediatamente sopra la Carta Razza di origine**. Lo slot non è liberamente scegliibile: è determinato dalla posizione della mini-plancia.

L’addestramento viene avviato durante il turno di un giocatore tramite l’azione secondaria **Mandare un cane in addestramento** e si risolve **all’inizio della Giornata successiva**.

Quando l’addestramento viene risolto: - il cane torna sulla Carta Razza di origine come **cane adulto addestrato**; - il cane adulto addestrato produce **+2 doin** all’inizio di ogni Giornata; - il cane adulto addestrato fornisce **+2 Punti Vittoria** a fine partita; - il cane adulto addestrato vale **il doppio** rispetto a un cane adulto non addestrato in caso di vendita.

Una Carta Razza che ospita **almeno un cane adulto addestrato** è considerata **in upgrade**.

**Eccezione – Cane adulto addestrato e capienza**  
Su ogni Carta Razza, un solo cane adulto addestrato non viene considerato nel calcolo dell’occupazione degli slot. Tutti gli altri cani adulti, addestrati o meno, vengono conteggiati normalmente ai fini della capienza.  
  
  

Se l’ultimo cane adulto addestrato viene rimosso da una Carta Razza, essa **perde immediatamente** lo stato di upgrade e tutti gli effetti collegati a tale stato.

*   Le **azioni principali** consentono di espandere o liquidare il canile.
    
*   Le **azioni secondarie** consentono di gestire, ottimizzare e stabilizzare l’allevamento.
    
*   Il **passaggio** rimane sempre un’opzione valida quando il giocatore non desidera o non può agire.
    

![Forma33](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

9\. Fine della Giornata, upkeep e Debiti
========================================

La **fine della Giornata** rappresenta il momento in cui il canile viene mantenuto e si verificano le conseguenze delle scelte effettuate durante i turni.

In questa fase non è più possibile svolgere azioni volontarie. Tutte le procedure vengono risolte **in ordine**, per tutti i giocatori.

![Forma34](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 9.1 Dichiarazione degli accoppiamenti

Al termine dell’ultimo turno della Giornata, ogni giocatore può dichiarare accoppiamenti sulle proprie Carte Razza, rispettando i requisiti e i limiti descritti nel Capitolo 8.

Gli accoppiamenti dichiarati verranno risolti **all’inizio della Giornata successiva**.

![Forma35](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 9.2 Pagamento dell’upkeep

Dopo la dichiarazione degli accoppiamenti, ogni giocatore deve pagare i **costi di mantenimento (upkeep)** del proprio canile.

Per ogni cane presente nel proprio canile, il giocatore deve pagare **1 doin**, indipendentemente dal suo stato: - cani adulti; - cani adulti addestrati; - cuccioli; - cani in accoppiamento; - cani in addestramento.

Se un giocatore dispone di doin sufficienti, paga integralmente l’upkeep richiesto.

![Forma36](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 9.3 Debiti: quando si ottengono

Se un giocatore **non è in grado di pagare interamente** l’upkeep richiesto: - paga tutti i doin disponibili; - per ogni doin non pagato riceve **1 segnalino Debito**.

I segnalini Debito vengono posizionati sulla plancia giocatore e rappresentano una condizione negativa persistente.

Non esiste un limite massimo al numero di Debiti che un giocatore può accumulare.

Ogni debito ancora presente a fine partita equivale a -1 punto.

![Forma37](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 9.4 Effetto dei Debiti sulla rendita

I Debiti non impediscono di svolgere azioni né causano l’eliminazione di cani dal canile, ma **riducono l’efficienza economica** del giocatore.

All’inizio di ogni Giornata, durante la fase di **Produzione della rendita**, la rendita totale del giocatore viene ridotta come segue:

*   per ogni **3** **segnalini Debito**, il giocatore produce **\-1 doin** in meno.
    

La riduzione viene applicata **alla rendita complessiva**, dopo aver calcolato la rendita prodotta da tutti i cani.

Se la riduzione supera la rendita prodotta, la rendita viene considerata **pari a 0** (non si generano doin negativi).

![Forma38](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 9.5 Gestione e rimozione dei Debiti

I Debiti **non vengono rimossi automaticamente**.

Un giocatore può rimuovere i propri segnalini Debito **solo** tramite l’azione secondaria **Pagare Debiti**, descritta nel Capitolo 7.

La gestione dei Debiti è una parte centrale del gioco: ignorarli permette di crescere rapidamente, ma riduce nel tempo la capacità di sostenere il canile.

![Forma39](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

10\. Fine partita e punteggio finale
====================================

La partita termina quando viene soddisfatta una delle **condizioni di fine partita** previste dal gioco.

Quando una condizione di fine partita viene innescata: - si completa **interamente** la Giornata in corso, includendo tutte le fasi di fine Giornata; - non si inizia una nuova Giornata; - si procede quindi al **calcolo del punteggio finale**.

![Forma40](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 10.1 Condizioni di fine partita

La partita termina al termine della Giornata in cui si verifica **almeno una** delle seguenti condizioni:

*   viene esaurito il mazzo delle **Carte Evento Giornata**;
    
*   **un giocatore occupa tutti gli slot disponibili della propria plancia**.
    

Quando una condizione di fine partita viene innescata, si completa interamente la Giornata in corso e non se ne inizia una nuova.

![Forma41](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 10.2 Calcolo dei Punti Vittoria

Ogni giocatore calcola il proprio punteggio finale sommando i **Punti Vittoria (PV)** ottenuti dalle seguenti fonti:

*   **Carte Razza** presenti nel proprio canile: il **valore base** indicato sulla carta;
    
*   **Cani adulti** presenti nel proprio canile a fine partita: **+1 PV per ogni cane**;
    
*   **Cani adulti addestrati** presenti nel proprio canile a fine partita: **+2 PV per ogni cane**;
    
*   **Effetti di Carte Razza** che assegnano Punti Vittoria a fine partita;
    
*   **Obiettivi Comuni** completati.
    
*   **\-****1** pv ogni **debito** presente a fine partita
    

I **doin** rimasti non forniscono Punti Vittoria e vengono ignorati nel calcolo finale.

![Forma42](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 10.3 Obiettivi Comuni

Gli **Obiettivi Comuni** vengono verificati **solo a fine partita**.

Un Obiettivo Comune si considera completato se il giocatore soddisfa i requisiti indicati sulla carta **al termine della partita**.

Salvo diversa indicazione, ogni Obiettivo Comune fornisce Punti Vittoria **a ciascun giocatore che lo soddisfa**.

In caso di parità o condizioni ambigue, si applica quanto specificato sulla singola carta Obiettivo.

![Forma43](Conti%20A%204%20Zampe%20%E2%80%93%20Regolamento_html_4fa27d0c193a772c.gif)

### 10.4 Determinazione del vincitore

Il giocatore con il maggior numero di Punti Vittoria vince la partita.

In caso di parità: - vince il giocatore con **meno segnalini Debito**; - se la parità persiste, vince il giocatore con **più doin residui**; - se la parità persiste ancora, la vittoria è condivisa.

  
  

11\. Varianti di gioco
======================

### Accelerazione iniziale

Dopo la mano iniziale, ogni giocatore può:

*   giocare gratuitamente una Carta Razza con costo ≤5; oppure
    
*   ottenere 5 doin se non può farlo.
    

Variante consigliata per le prime partite.

* * *

### Variante lunga

Per partite più strategiche:

*   aumentare il numero di Carte Evento Giornata;
    
*   ritardare le condizioni di fine partita.
    

* * *

12\. Glossario e chiarimenti rapidi
===================================

*   **OPEN**: il giocatore può agire.
    
*   **CLOSED**: il giocatore non può più agire nella Giornata.
    
*   **In upgrade**: Carta Razza con almeno un cane adulto addestrato.
    
*   **Upkeep**: costo di mantenimento dei cani.
    
*   **Debito**: penalità economica persistente.